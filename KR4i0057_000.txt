# -*- mode: mandoku-view; -*-
#+TITLE: 金石要例
#+DATE: 2015-08-25 00:46:23.743968
#+PROPERTY: ID KR4i0057
#+PROPERTY: BASEEDITION WYG    
#+PROPERTY: JUAN 提要
<pb:KR4i0057_WYG_000-1a>¶
欽定四庫全書　　　　　集部九¶
　金石要例　　　　　　　詩文評類¶
　　提要¶
　　　　(臣/)等謹案金石要例一巻¶
　　　國朝黄宗羲撰宗羲有明儒學案已别著録是¶
　　　　書櫽括古人金石之例凡三十六則後附論¶
　　　　文管見九則自序謂潘蒼崖有金石例大段¶
　　　　以昌黎為例顧未嘗著為例之義與壊例之¶
<pb:KR4i0057_WYG_000-1b>¶
　　　　始亦有不必例而例之者如上代兄弟宗族¶
　　　　姻黨有書有不書不過以著名不著名初無¶
　　　　定例故摘其要領稍為辨正所以補蒼崖之¶
　　　　缺云云蒼崖者元潘昂霄之號此書盖補其¶
　　　　金石例之所遺者也所収如比干銅槃銘出¶
　　　　王球嘯堂集古録乃宋人偽作夏侯嬰石槨¶
　　　　銘出呉均西京雜記亦齊梁人影撰引為證¶
　　　　佐未免失考又據孫何碑觧論碑非文章之¶
<pb:KR4i0057_WYG_000-2a>¶
　　　　名不知劉勰文心雕龍已列此目如樂府本¶
　　　　官署之名而相沿既久無不稱歌詞為樂府¶
　　　　者宗羲必䋲以古義亦未免太拘然宗羲於¶
　　　　文律本嫻其所考證實較昂霄原書為精宻¶
　　　　講金石之文者固不能不取裁于斯焉乾隆¶
　　　　四十二年八月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
